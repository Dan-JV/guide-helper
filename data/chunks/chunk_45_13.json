{"metadata": {"Header 1": "Ferie ved fratrædelse", "Header 2": "Udbetaling af ferietillæg ved fratrædelse", "url": "https://help.vismaenterprise.dk/vismaloen-standard/ferie/67-ferie-ved-fratraedelse"}, "content": "## Udbetaling af ferietillæg ved fratrædelse\nFerietillæg skal udbetales, enten samtidig med at ferien afholdes, eller også udbetales ferietillægget for perioden 1. september til 31. maj sammen med lønnen for maj måned. Dette kan du læse i ferielovens §18.\nHar en medarbejder afholdt ferie efter ny ferielov ved sin fratræden, men endnu ikke fået udbetalt ferietillægget, der svarer til de afholdte feriedage. Her vil arbejdsgiveren i forbindelse med lønmodtagerens fratræden skulle afregne ferietillægget svarende til de feriedage, som lønmodtageren har afholdt. Dette ferietillæg skal udbetales direkte til lønmodtageren.\nFor den ferie, som lønmodtageren ikke har holdt, skal arbejdsgiveren afregne feriegodtgørelse med 12,5% til FerieKonto. Dette står i ferielovens §16, stk. 4. Der skal ikke udbetales ferietillæg for den ferie, som lønmodtageren ikke har holdt endnu. Der er i beregningen af 12,5% i feriegodtgørelse taget højde for ferietillægget på 1%.\n⚠️OBS: Medarbejdere der fratræder med maj og august lønnen, vil IKKE få udbetalt det optjente ferietillæg. Kun det ferietillæg de mangler at få for afholdte feriedage.\n👩‍🏫 Eksempel: Fratrædelse pr. 31. marts\n* Optjent i ferieåret 14,56 feriedage\n* Afholdt ferie i alt ultimo fratrædelsesmåned 10 feriedage\n* Restferie til Feriekonto (14,56 - 10 dage) 4,56 feriedage\n* Ferietillæg udbetales ifm. fratrædelse (14,56 - 4,56) 10 feriedage\n* Kør en lønkørsel frem, før du sætter fratrædelsesdatoen på og fra rapporten Ny ferielov ferieregnskab, tager du de optjente dage (kolonne R) og dividere det op i Ferietillæg (kolonne AH) og ganger med de 10 feriedage og udbetaler det på en af nedenstående lønarter.  \n👩‍🏫 Eksempel: Fratrædelse pr. 31. august\n* Optjent i ferieåret 25 feriedage\n* Afholdt ferie i alt ultimo fratrædelsesmåned 20 feriedage\n* Restferie til Feriekonto (25 - 20 dage) = 5 feriedage\n* Ferietillæg udbetales ifm. fratrædelse (20 - 18,72 dage) = 1,28 feriedage. Da medarbejderen i maj måned har fået udbetalt ferietillæg for perioden 1.9. til 31.5 = 18,72 feriedage, skal der kun udbetales ferietillæg på forskellen op til afholdte feriedage. Har medarbejderen afholdt mindre end 18.72 feriedage ved fratrædelse, skal der ikke udbetales noget og for meget udbetalt må ikke modregnes.\n* Kør en lønkørsel frem, før du sætter fratrædelsesdatoen på og fra rapporten Ny ferielov ferieregnskab, tager du de optjente dage (kolonne R) og dividere det op i Ferietillæg (kolonne AH) og ganger med de 1,28 feriedage og udbetaler det på en af nedenstående lønarter.  \nTil udbetaling af ferietillæg (optjent i ferieåret), i forbindelse med fratrædelse, kan bruges en af følgende variable lønarter:  \nLønart 4788 - Udbetaling Ferietillæg lovgrundlag – beløbAnvendes til manuel udbetaling af ferietillæg opsparet af lovgrundlag.(Optjent via stillingskategorilønart 4900)\nLønart 4789 - Udbetaling Ferietillæg OK-grundlag – beløbAnvendes til manuel udbetaling af ferietillæg opsparet af OK-grundlag.(Optjent via stillingskategorilønart 4901)  \nHusk opsætning på din kontoplan af ovenstående lønarter, så de bliver konteret i dit bogføringsbilag."}