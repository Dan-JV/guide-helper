{"metadata": {"Header 1": "Bogføring", "Header 2": "Kontrol af ny opsætning af kontoplan og sorteringskode", "url": "https://help.vismaenterprise.dk/vismaloen-standard/bogforing/93-bogforing-1"}, "content": "## Kontrol af ny opsætning af kontoplan og sorteringskode\nFor at kunne se de ændringer, du har foretaget på dit bogføringsbilag, det kan f.eks. være ændring af kontonummer eller en anden sortering, er der forskellige muligheder.\nI menupunkterne Opsætning → Kontoplan kan anvendes rapporten:\n* Kontrol af bogføring.  \nDenne funktion udskriver et bogføringsbilag fra tidligere lønkørsler med den nye opsætning. Dog ikke tidligere end gyldighedsdatoen på kontoplanen. Rapporten anvender den sorteringskode og kontoplan, der står på arbejdsgiver og en evt. afvigende kontoplan på relevante medarbejdere.\nSåledes udskrives Kontrol af bogføring:  \nVælg Opsætning → Kontoplan → Kontrol bogføring\nAngiv Kørselsordre\nAngiv Arbejdsgivernummer, såfremt der kun ønskes bogføringsbilag på en bestemt arbejdsgiver\nAngiv Ja i datafil output, hvis du ønsker en excelfil\nKlik på OK  \nI menuen Opsætning → Opsætningsrapporter kan anvendes rapporten:\n* Kontoplaner  \nDenne rapport giver et samlet overblik over kontoplanopsætningen.  \nGå til Opsætning → Opsætningsrapporter\nVælg Kontoplaner I højremenuen\nAngiv kontoplan eller ønsker du en rapport over alle kontoplaner, skal feltet være blankt.\nAngiv evt. gyldig pr.\nKlik på OK"}