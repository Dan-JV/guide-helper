{"metadata": {"Header 1": "Løntillæg for store bededag", "Header 2": "Indledning", "url": "https://help.vismaenterprise.dk/vismaloen-standard/tillaeg/160-Loentillaeg_store_bededag"}, "content": "## Indledning\n#### Løntillægget kan udbetales efter to modeller  \n- **Løntillægget udbetales to gange årligt med lønnen for maj og august måned**\n- **Løntillægget udbetales løbende hver måned**\nFastlønnede medarbejdere skal kompenseres for den øgede arbejdstid med et løntillæg i den første lønkørsel der indeholder datoen 1. januar 2024.\nTimelønnede skal ikke have tillæg, men deres præsterede arbejdstimer.\nLøntillægget svarer til værdien af en almindelig arbejdsdag og er fastsat til 0,45 pct. af medarbejderens årsløn.\nDet er lagt til grund, at et gennemsnitligt standardarbejdsår for fuldtidsansatte er på 222 arbejdsdage, når ferie og søgnehelligdage er fratrukket, ifølge Finansministeriet. Der er taget udgangspunkt i 52 uger med 5 arbejdsdage svarende til 260 årlige arbejdsdage. Herfra fradrages 30 dage svarende til 6 uger med ferie og 8 helligdage i et gennemsnitligt standardarbejdsår. De 8 helligdage afspejler, at der er 9 helligdage, der kan falde på en hverdag. 6 helligdage gør det altid (søgnehelligdage), hvorimod 3 helligdage både kan falde på hverdage og på en søndag.\nHvis en medarbejder fratræder, skal løntillægget afregnes forholdsmæssigt.\nMedarbejdere, der afholder orlov efter barselslovens regler uden fuld løn, vil have ret til samme løntillæg, som hvis de havde været på arbejde.\nDagen bliver fremover en bankdag."}