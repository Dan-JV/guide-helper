{"metadata": {"Header 1": "Firmabil", "Header 2": "Sådan anvender du Firmabil", "url": "https://help.vismaenterprise.dk/vismaloen-standard/personalegoder/42-firmabil"}, "content": "## Sådan anvender du Firmabil\nHar du søgt en medarbejder frem i Visma Løn eller HR, vil du automatisk komme ind på medarbejderen, når du klikker på menupunktet Firmabil.\nDu kan også vælge at søge medarbejderen frem i modulet. Det gør du i feltet Find medarbejder. Her kan du enten indtaste medarbejderens navn eller medarbejdernr.\nHerefter skal du i feltet ’Registreringsnummer’ oplyse bilens nummerplade og klikke på Søg, og følgende felter bliver udfyldt:\n* Bilmærke og model\n* Leaset, hvis bilen er en leasing bil\n* El- eller plug-in hybrid\n* Første indregistreringsdato\n* Halvårlig grøn ejerafgift.  \nDu skal nu indtaste følgende oplysninger:  \nAnskaffelsesdato (skal udfyldes for korrekt beregning af brugte biler)\nBilens værdi – nyvognsprisen\nEgenbetaling, skal oplyses med værdien, såfremt det er aftalt at medarbejderen selv skal betale et beløb. Ellers skal feltet være blankt.\nPeriode fra – hvornår skal bilen oprettes på medarbejderen fra f.eks. 01-03-2020\nPeriode til – hvor længe medarbejderen skal have bilen. Såfremt det er en aftalt periode, f.eks. 3 år, vil datoen her skulle være 28-02-2023. * Er det en leaset bil kan det være en god idé at sætte en dato i dette felt, som er 4 måneder efter at medarbejderen har fået bilen, da leasede biler skal genberegnes efter 4 måneder. Du kan med fordel tilføje en påmindelse. Se mere i Afsnit 4 – Firmabil i Visma HR.\n* Udfyldes slutdato IKKE, vil modulet også automatisk beregne, hvad beskatning af bilen er efter 36 måneder, samt hvad beskatningen vil være helt frem til 01-01-2025, hvor indfasning af de nye beskatningsregler er endeligt gennemført  \nI Overblik bliver der vist følgende oplysninger:"}