{"metadata": {"Header 1": "Rapportmodul", "Header 2": "Forklaring til fanen ’Kriterier’", "url": "https://help.vismaenterprise.dk/vismaloen-standard/rapporter/58-rapportmodul"}, "content": "## Forklaring til fanen ’Kriterier’\nDu kan sætte kriterier op, så kun de medarbejdere, der opfylder kriterierne vil blive vist i rapporten. De Generelle kriterier kan anvendes på de felter, du har udvalgt under Stamoplysninger. Derudover er det også muligt at sætte kriterier op, som knytter sig til det spor, du har valgt under ’Opsætning’. De vil være forskellige, alt efter hvilket spor du har valgt.I det efterfølgende vil du først kunne læse om de generelle kriterier og dernæst om de sporspecifikke kriterier. Kriterierne er delt op på forskellige faneblade og kan anvendes uafhængigt af hinanden eller i samspil med de andre faneblade.\nI billedet i bilagene kan du se, der er forskellige faner at vælge imellem. Du vælger den fane, du vil sætte kriterier for.  \nMedarbejdernr. – Vælg interval af medarbejdere, der skal vises eller enkelte medarbejdere\nAnsættelsesdato – Du kan vælge, du kun vil have vist medarbejdere, der er ansat i bestemte perioder.\nLøngruppe – Vælg interval af løngrupper eller enkelte løngrupper.\nFratrådte medarbejdere – Som standard viser rapporter på aktive medarbejdere. Her kan du vælge om du også vil have vist fratrådte eller kun fratrådte medarbejdere samt om det er fratrådte i bestemte datointervaller.\nAflønningsform – Vælg hvilke aflønningsformer du vil have vist i rapporten. Som udgangspunkt er alle aflønningsformer med.\nStillingskategori – Vælg om du kun vil have bestemte stillingskategorier med\nUdbetalingssted – Hvis du anvender udbetalingssted i lønsystemet, kan du også vælge at få vist dine rapporter pr. udbetalingssted eller i intervaller.\nArbejdsgiver – Hvis du har mere end 1 arbejdsgiver i dit kundeforhold, kan du vælge på hvilken/hvilke du ønsker rapporten skal vises.\nAfdeling – Hvis du anvender afdeling i lønsystemet, kan du her udvælge kriterier for hvilke afdelinger, du ønsker at have med i rapporten."}