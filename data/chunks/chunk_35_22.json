{"metadata": {"Header 1": "Overførsel, udbetaling og nulstilling af restferie", "Header 2": "Begreber i ny ferielov", "url": "https://help.vismaenterprise.dk/vismaloen-standard/ferie/87-overforsel-udbetaling-og-nulstilling-af-restferie"}, "content": "## Begreber i ny ferielov\nFerieåret går fra 1. september til 31. august året efter. Det første ferieår går fra 1. september 2020 til 31. august 2021 og kaldes ferieåret 2020 osv.Feriepenge optjenes med 12,5% af den ferieberettigede løn i hver lønkørsel i ferieåret.Feriedage optjenes med 2,08 dag pr. måneds ansættelse i ferieåret. Opsparede feriedage kan afholdes fra og med måneden efter de er opsparet. Det kan ved ferie med løn aftales, at ferien administreres i timer, så optjenes 15,41 timer pr. måned, eller forholdsvis ved deltidsansættelse.Ferieafholdelsesperioden går fra 1. september til 31. december året efter. Det er den periode ferien kan afholdes. Først optjent ferie afholdes altid først.Ferie med feriegodtgørelse er medarbejdere der løbende får indberettet feriepenge til eIndkomst (fortrinsvis timelønnede) - enten som bruttoferiepenge, der udbetales og beskattes af arbejdsgiver ved afholdelse (feriekort) eller som nettoferiepenge der er beskattet ved optjening (FerieKonto eller feriekasse).Ferie med løn er medarbejdere der afholder ferie med løn, og først får indberettet feriepenge til eIndkomst, når de fratræder (fortrinsvis funktionærer).5. ferieuge: Hvis en medarbejder ikke får afholdt al sin ferie inden udløbet af ferieafholdelsesperioden 31. december, skal ferie ud over 20 dage udbetales.Overførsel af ferie kan aftales mellem arbejdsgiver og den enkelte medarbejder senest 31. december. Hvis det er aftalt kan op til 5 dage pr. år overføres til afholdelse året efter i stedet for at blive udbetalt. Der kan være undtagelser fra dette i overenskomst aftaler."}