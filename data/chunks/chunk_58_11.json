{"metadata": {"Header 1": "eIndkomst", "Header 2": "Kvittering på eIndkomst fra SKAT", "url": "https://help.vismaenterprise.dk/vismaloen-standard/eindkomst/55-e-indkomst"}, "content": "## Kvittering på eIndkomst fra SKAT\nVisma Løn indberetter automatisk til eIndkomst hver aften kl. 22.30 efter lønkørsel.\nEfter klokken 23.50 kommer en kvitteringsliste retur fra SKAT, som kan ses under ’Rapporter’/’Vis job’. Listen hedder ’eIndkomst kvitteringsliste’ og vil vise, om indberetningen er godkendt helt eller delvist, eller om der er kommentarer til indberetningen fra SKAT.\nHvis kvitteringen fra SKAT er forsinket , så modtager vi også kvitteringer i weekender og helligdage kl. 7.50.\nViser ’eIndkomst kvitteringsliste’ fejl i indberetningen, er det vigtigt at kontrollere indberetningen til eIndkomst, på medarbejderen. Det gøres på SKATs hjemmeside via tast selv. Her skal beløb os eIndkomst sammenholdes med rapporten ’Afstemningsliste eIndkomst’ for lønperioden, og der skal ske rettelser svarende hertil.\nDer er to former for fejlmeddelelser:\n* A = Advis. Dette betyder, at der er en anmærkning på indberetningen. Såfremt der ikke står i fejlmeddelelsen, at CPR-nummer er afvist hos SKAT, er der indberettet til eIndkomst\n* F = Fejl. Dette betyder at der er en fejl i indberetning. Her er det vigtigt, at eIndkomst indberetningen kontrolleres på SKAT’s hjemmeside. Der kan eventuelt være tale om flere afviste felter. De afviste felter skal herefter indberettes manuelt."}