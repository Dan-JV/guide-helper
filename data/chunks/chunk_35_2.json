{"metadata": {"Header 1": "Overførsel, udbetaling og nulstilling af restferie", "Header 2": "Overførsel af ferie", "Header 3": "Beskrivelse af lønsystemets håndtering af overført ferie", "url": "https://help.vismaenterprise.dk/vismaloen-standard/ferie/87-overforsel-udbetaling-og-nulstilling-af-restferie"}, "content": "## Overførsel af ferie  \n### Beskrivelse af lønsystemets håndtering af overført ferie\nNår ferieafholdelsesåret slutter den 31. december, slutter også afholdelsesperioden for ferie optjent i ferieåret 2022. Efter den nye Ferielov skal restferie op til 5 dage udbetales. Det kan i stedet aftales med medarbejderen, at ferien overføres til afholdelse i næste kalenderår.\nFerie som ikke er afholdt ved udgangen af en tilhørende afholdelsesperiode betragtes i Visma Løn som overført ferie.\nI lønsystemet vil ferien automatisk blive til overført ferie og indgår stadig i puljen af ferie til afholdelse. Der er derfor ingen grænse for hvor meget ferie, der kan overføres. Ferie fra forrige og tidligere år betragtes også som overført.\nDa samtidighedsferie bliver afholdt efter FIFO (first in first out) princippet, vil overført ferie blive afholdt før ferie fra indeværende ferieår."}