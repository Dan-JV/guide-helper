{"metadata": {"Header 1": "eSkattekort", "Header 2": "Modtagelse", "url": "https://help.vismaenterprise.dk/vismaloen-standard/eindkomst/54-e-skattekort"}, "content": "## Modtagelse\neSkattekort bliver modtaget i tidsrummet kl. 6.50 til kl. 19.50 to gange i timen kl. xx.20 og kl. xx.50.\nVed modtagelse af autokort fra SKAT vil Visma Løn anvende den startdato, som SKAT sender til os.\nHvis startdatoen ligger i en lønperiode, som er lønbehandlet, vil der blive sat efterregulerings flag. Modtager Visma et autokort imens en lønkørsel eller efterregulering er startet, vil vi gemme startdatoen til lønkørslen/efterreguleringen er tilbageført eller godkendt.\nDet betyder, at hvis startdatoen fra SKAT er den 5. i måneden, vil vi sætte efterregulerings flaget med den dato. Efterreguleringen kan ikke køre midt i måneden, og vil derfor efterregulere for hele lønperioden.\nVi har ikke ændret i reglerne for genrekvirering af skattekort, her bliver startdatoen stadig rykket frem, hvis lønperioden er behandlet/kørt.\nHar du lønmodtagere, der anvender &#39;Frikort&#39;, vil SKAT automatisk sende opdateringer 2 gange ugentlig, hvis frikortet er blevet nedskrevet hos dig eller en anden arbejdsgiver. SKAT opdaterer efter hvad der bliver indberettet til eIndkomst.\nHar lønmodtageren et &#39;Frikort&#39;, og du rekvirerer et &#39;Hovedkort/Bikort&#39;, vil SKAT altid sende Visma Løn et &#39;Frikort&#39;.\nDet samme gør sig gældende, hvis en lønmodtager har et &#39;Bruttokort&#39;, og du rekvirerer et &#39;Hovedkort/Bikort&#39;, i hvilket tilfælde SKAT også altid vil sende dig et bruttokort.\nPå &#39;Medarbejder/medarbejder stamopl.&#39; kan du se status på rekvireringen af eSkattekortet.\nDet eSkattekort, der vil blive anvendt i forbindelse med lønkørslen, er det eSkattekort, der er gyldigt på udbetalingstidspunktet.\neSkattekort kan ikke indlæses i Visma Løn, hvis en lønkørsel er i gang. Kommer der nye eSkattekort mens en lønkørsel er i gang – uanset om den er godkendt eller ej – så vil eSkattekortet først blive opdateret efterfølgende."}