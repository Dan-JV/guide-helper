{"metadata": {"Header 1": "Bogføring", "url": "https://help.vismaenterprise.dk/vismaloen-standard/bogforing/93-bogforing-1"}, "content": "# Bogføring  \nI Visma Løn findes et standard bogføringsbilag, som indeholder følgende kolonner:\n* Kontotekst, afdeling, kontonummer, debet- og kreditbeløb.  \nAlle kontonumre er oprettet i en standard kontoplan, kaldet SD. Kontonumrene kan ikke ændres på denne kontoplan, men for at oprette dine egne kontonumre og tekster, skal du kopiere kontoplan SD og give den et nyt navn, f.eks. A1 og en sigende tekst, f.eks. egen kontoplan.\nI lønkørslen dannes bogføringsbilaget hhv. som en HTML-fil og en csv-fil. Filerne hentes i menupunkterne Lønadministration → Udskrifter fra lønkørsel. Det er også muligt at få et bogføringsbilag med specifikationer. Dette kan dannes i menupunkterne Rapporter → Rapporter og i højremenuen vælger du Bogføringsbilag med spec. for den aktuelle kørsel.\nDu kan også tilmelde rapporten, så den afvikles sammen med lønkørslen og kan hentes i menupunkterne Lønadministration → Udskrifter fra lønkørsel.\nEfter en lønkørsel er godkendt, er det stadig muligt at ændre i opsætningen på et bogføringsbilag. Opsætningen kan derefter kontrolleres ved at danne opsætningsrapporten ’Kontrol af bogføring’. Det er ikke muligt at danne et bogføringsbilag eller bogføringsbilag med specifikationer med ændringerne i menupunkterne Rapporter → Rapporter det vil altid være det indhold der oprindelig blev dannet i lønkørslen.\nØnsker du mulighed for at kunne danne et bogføringsbilag under menupunkterne Rapporter → Rapporter efter du har tilrettet din kontoplan, kan du foretage en omkørsel af bogføringen i menupunktet Opsætning → Opsætningsrapporter i højremenuen vælger du ’Omkørsel af bogføring’ når det job er færdig, kan du udskrive nye bogføringsbilag under Rapporter → Rapporter.\nNedenfor er beskrevet, hvorledes du kan ændre kontonumre – og hvordan du opretter nye bogføringsbilag."}