{"metadata": {"Header 1": "Lønkørsel", "Header 2": "Efterregulering", "url": "https://help.vismaenterprise.dk/vismaloen-standard/lonkorsel/12-lonkorsel"}, "content": "## Efterregulering\nDet er muligt at få efterreguleret løn og fravær i lønsystemet, såfremt der er ændret på oplysninger tilbage i tiden. Du kan også se i vejledningen ”Efterregulering”.\n⚠️ OBS: Efterregulering kan kun foretages såfremt der har været godkendt en lønkørsel i Visma Løn.\nEfterregulering startes ved at vælge menuen  \nGå til Lønadministration → Efterregulering → Start efterregulering\nKlik på OK  \nHerefter starter et job. Når jobbet er kørt, vil rapporten, som hedder\n* Efterreguleringsspec.  \nkunne ses i skærmbilledet Rapporter → Vis job.\nDenne rapport skal åbnes og kontrolleres for indhold. Det er meget vigtigt, at denne rapport gennemgås nøje, da det ikke er muligt at fortryde, hvis efterreguleringen er godkendt.  \nNår efterreguleringsspecifikationen er gennemgået  \nGå til Lønadministration → Efterregulering → Godkend/slet/annuller Vælg enten annullere eller godkende efterreguleringen. Godkendes efterreguleringen vil reguleringen komme med i næst kommende lønkørsel.\nSletning af efterregulering  Såfremt efterreguleringsspecifikationen ikke er i orden, kan den slettes. Ved en sletning fjerner du alle linjerne på efterreguleringsspecifikationen, men du sletter ikke permanent. Det betyder, at såfremt der bliver sat en dato på en af medarbejderne igen, vil det ‘gamle’ - som tidligere blev slettet - komme med igen."}